%! Author = Vojta
%! Date = 21.1.2024

\chapter{Možnosti rozšíření}

V této kapitole se zaměříme na možnosti rozšíření sbírky znovupoužitelných Nuxt komponent. Po úspěšné implementaci základní sady komponent je důležité zvážit, jakým způsobem lze tuto sbírku dále rozšiřovat a přizpůsobovat novým požadavkům.

Budou zde prozkoumány možnosti přidávání nových komponent, bloků a funkcionalit, které mohou zvýšit hodnotu a využitelnost celé sbírky. Dále se bude diskutovat o integraci dalších nástrojů a technologií, které mohou usnadnit vývoj a zlepšit uživatelskou zkušenost.

Cílem této kapitoly je poskytnout ucelený pohled na možnosti rozšíření a ukázat, jak lze existující sbírku komponent nadále zdokonalovat a přizpůsobovat novým výzvám a příležitostem.

\section{Přidání komponent a bloků}
Aktuální kolekce komponent zahrnuje základní sadu komponent, které byly navrženy tak, aby pokrývaly širokou škálu běžných požadavků ve webových aplikacích. Testování ukázalo, že tyto komponenty jsou přehledné, snadno použitelné a poskytují dobrý základ pro rychlé vytvoření webových stránek. Nicméně existuje prostor pro rozšíření sbírky o další komponenty a bloky, které mohou poskytnout uživatelům větší flexibilitu a možnosti přizpůsobení.

\subsection{Přidání bloků}
Rozšíření sbírky o více bloků a jejich verzí umožňuje uživatelům přizpůsobit si aplikace s větší flexibilitou a znovupoužitelností. Bloky mohou být navrženy tak, aby pokrývaly širokou škálu běžných i specifických případů, od navigačních prvků po složité sekce. Zde je výpis několika bloků, které by mohly být přidány do sbírky:

\begin{description}
  \item[Pricing] Blok pro zobrazení cenových plánů nebo balíčků.
  \item[Sponzoři/Partneři] Sekce, která zobrazuje loga sponzorů nebo partnerů.
  \item[FAQ sekce] Sekce s často kladenými otázkami.
  \item[Error stránky] Stránky pro zobrazení chybových stavů.
  \item[About sekce] Tato sekce je často velmi specifická pro dané téma stránek. Avšak nějaké obecné koncepty mohou být zahrnuty.
  \item[Interaktivnější bloky] Pro složitější aplikace jako jsou eshopy nebo platformy pro správu obsahu je potřeba přidat další bloky. Jako příklad takového bloku může být stránka produktu nebo třeba košík.
\end{description}

\subsection{Přidání komponent}
Dodatek nových komponent do knihovny by měl reflektovat aktuální trendy ve webovém designu, zatímco zároveň by měl pokrývat nové požadavky uživatelů. Například integrace komponent pro pokročilé uživatelské interakce.

\begin{description}
  \item[Calendar] Komponenta pro různá zobrazení kalendáře.
  \item[Command pallete] Komponenta pro rychlé vyhledávání a spouštění akcí.
  \item[Date picker] Komponenta pro výběr data.
  \item[Skeleton] Komponenta pro zobrazení načítání obsahu.
  \item[Slider] Komponenta pro výběr hodnoty nebo intervalu.
\end{description}

\section{Přidání ukázkových stránek/aplikací}
Vytvoření sad ukázkových stránek nebo aplikací využívajících komponent poskytuje uživatelům možnost rychlejšího vývoje. Tyto stránky mohou zahrnovat různé scénáře použití od jednoduchých landing stránek po složitější platformy.

\section{Přidání možností konfigurace}
Umožnění uživatelům konfigurovat komponenty pomocí vlastního konfiguračního souboru nabízí vyšší úroveň personalizace a kontrolu. Uživatelé již nyní mohou definovat globální nastavení, jako jsou motivy, typografie a barvy, které budou automaticky aplikovány na všechny komponenty. Nicméně někteří uživatelé mohou chtít konfigurovat např. umístění komponent a bloků a jejich prefix. Prozatím pro konzisteci napříč projekty není možné tyto nastavení měnit, avšak v budoucnu je možné přehodnotit tuto možnost.

\section{Figma Kit}
Momentálně je Figma Kit spíše statický, jeho aktualizace o responzivní design a interaktivní prvky umožní designérům a vývojářům lepší spolupráci a rychlejší iteraci designů. Tato rozšíření mohou zahrnovat varianty komponent pro různé obrazovky a zařízení, interaktivní stavy pro hover a kliknutí, a integrované prototypování funkcí. Poskytnutí těchto nástrojů v Figma kitu umožní týmům efektivně testovat a upravovat UI/UX designy před jejich implementací.

\section{Testy komponent}
Automatizované testování může být zajímavé rozšíření pro zajištění kvality a udržitelnosti knihovny komponent. Použití robustního testovacího \emph{frameworku}, který umožňuje jak jednotkové testy, tak integrační a end-to-end testy, značně zvyšuje spolehlivost a snižuje pravděpodobnost chyb při budoucích aktualizacích komponent. Použití nástrojů jako \emph{@nuxt/test-utils} nebo Cypress poskytuje komplexní pokrytí testů a integrovanou podporu pro simulaci uživatelských interakcí a asertace stavu UI. Navrhnout testovací scénáře, které mapují běžné a okrajové případy užití komponent, zvyšuje důvěru v kód a usnadňuje kontinuální integraci a nasazení. Na druhou stranu je otázka, jak tyto testy integrovat do koncových aplikací a zda je to vůbec možné.

\section{Vytváření stylů}
Vývoj \uv{Theme Creator} nástroje, který bude integrován přímo do dokumentace, umožní uživatelům v reálném čase vizualizovat a upravovat vzhled komponent. Tento nástroj by měl nabídnout intuitivní rozhraní pro výběr barev, fontů, zaoblení hran a dalších stylistických prvků. Takový nástroj značně usnadní proces designu a vývoje tím, že poskytne okamžitou zpětnou vazbu na změny provedené v tématu a umožní uživatelům exportovat výsledné styly pro použití ve svých projektech.
