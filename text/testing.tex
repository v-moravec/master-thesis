%! Author = Vojta
%! Date = 21.1.2024

\chapter{Testování}

\section{Úvod}
Testování je zásadní součástí vývoje jakéhokoliv softwarového produktu. Zajišťuje nejen funkčnost a bezpečnost aplikací, ale také zlepšuje uživatelskou zkušenost a usnadňuje adaptaci produktu koncovými uživateli. V rámci této diplomové práce se zaměřujeme na testování dokumentace, procesů instalace a praktického nasazení kolekce komponent ve vývojářských projektech. Cílem je ověřit, jak intuitivní a přístupné jsou tyto aspekty pro vývojáře různých úrovní zkušeností.

Specifickým cílem testování v této práci je posoudit, zda dokumentace poskytuje jasné a snadno dostupné informace potřebné pro efektivní využití kolekce, zda jsou instrukce k instalaci dostatečně srozumitelné a zda je implementace komponent do různých typů projektů co možná nejsnadnější. Tato kapitola popisuje metodologii testování, vybrané testovací scénáře, a představuje výsledky získané z provedených testů.

Testování bylo zaměřeno na praktické aplikace v reálných vývojářských prostředích, což umožnilo shromáždit autentické zpětné vazby a poznatky, jež reflektují skutečné použití kolekce ve vývojovém procesu. Výsledky těchto testů poskytují cenné informace pro další vývoj a zlepšení dokumentace a uživatelské přívětivosti kolekce. Tato kapitola klade důraz na důkladné vyhodnocení shromážděných dat a jejich interpretaci.

\section{Metodologie testování}
Metodika byla zvolena, aby zajistila komplexní a objektivní zhodnocení testované kolekce z různých perspektiv a umožnila tak formulovat podrobné a praktické doporučení pro další vývoj a zlepšování dokumentace a uživatelské přívětivosti kolekce.

\subsection{Výběr účastníků}
Pro účely tohoto testování byli vybráni tři vývojáři, každý s jinou úrovní zkušeností – od juniora přes mid-level až po senior vývojáře. Tento rozmanitý výběr zajišťuje, že zpětná vazba a zjištěné výsledky budou reflektovat široké spektrum potenciálních uživatelů kolekce. Každý účastník byl vybrán na základě jeho předchozího zapojení do podobných projektů a zkušeností s používáním frameworku Nuxt/Vue.

\subsection{Prostředí testování}
Testování bylo provedeno ve dvou režimech - online a osobně. Každý účastník pracoval na vlastním počítači, což umožnilo simulaci skutečných pracovních podmínek. Tento přístup pomohl zajistit, že všechny zjištěné výsledky jsou přímo spojeny s testovanými aspekty kolekce, bez rušivých vlivů z externího prostředí.

\subsection{Proces testování}
Každý účastník dostal sérii úkolů odpovídajících jednotlivým testovacím scénářům. Účastíkůn byly jim poskytnuty instrukce, které zahrnovaly specifické kroky a očekávané výstupy pro každý úkol. Účastníci byli požádáni, aby nahlas dokumentovali svůj postup a jakékoliv problémy nebo otázky, které během testování vznikly. Záznam byl prováděn pomocí nahrávání obrazovky a zapisování poznámek.

\subsection{Zpětná vazba}
Po dokončení testovacích úkolů byla od účastníků vyžádána zpětná vazba prostřednictvím strukturovaných rozhovorů a dotazníků. Tyto nástroje byly navrženy tak, aby odhalily hlubší vhledy do uživatelské zkušenosti a identifikovaly klíčové oblasti pro zlepšení. Otázky zahrnovaly hodnocení obtížnosti úkolů, kvality informací v dokumentaci a celkového vnímání kolekce.

\section{Testovací scénáře}
Každý ze scénářů byl navržen tak, aby testoval specifické aspekty kolekce a zajišťoval přesné a relevantní zpětné vazby. Výsledky těchto testů poskytují důležité informace pro další vylepšení uživatelské přívětivosti a efektivity dokumentace a instalace.

\begin{enumerate}
  \item Scénář: Proces instalace
  \begin{itemize}
    \item Cíl: Ověřit, zda jsou instrukce k instalaci jasné a snadno pochopitelné.
    \item Kroky úkolu
    \begin{enumerate}
      \item Otevřete si dokumentaci a krátce se seznamte s hlavními principy kolekce.
      \item Inicializujte nový Nuxt projekt pomocí příkazu nuxi init my-project v příkazové řádce.
      \item Inicializujte kolekci ve vytvořeném projektu.
    \end{enumerate}
    \item Očekávaný výsledek: Instrukce k instalaci by měly být formulovány tak, aby vývojáři mohli kolekci nainstalovat bez potřeby vyhledávání dodatečných informací nebo žádání o vnější pomoc. Úspěšná instalace bez komplikací a dotazů ukazuje, že dokumentace je dobře strukturovaná a efektivní.
  \end{itemize}
  \item Scénář: Přehlednost dokumentace
  \begin{itemize}
    \item Cíl: Ověřit, jak snadno mohou vývojáři najít informace, které potřebují.
    \item Kroky úkolu
    \begin{enumerate}
      \item Najděte v dokumentaci instrukce pro použití komponenty tlačítko a použijte ji.
      \item Najděte v dokumentaci instrukce pro použití komponenty tabulka a použijte ji.
      \item Najděte v dokumentaci instrukce pro použití komponenty sidebar a použijte ji.
    \end{enumerate}
    \item Očekávaný výsledek: Vývojáři by měli být schopni rychle a intuitivně najít potřebné informace, aniž by museli procházet nepřehlednou nebo zmatenou dokumentaci. Rychlost a snadnost nalezení informací jsou klíčové metriky pro úspěch v tomto scénáři.
  \end{itemize}
  \item Scénář: Použití sbírky ve vlastních projektech
  \begin{itemize}
    \item Cíl: Zjistit, jak snadné je používat komponenty kolekce v různých projektech.
    \item Kroky úkolu
    \begin{enumerate}
      \item Vytvořte základní strukturu landing page pro imaginárního klienta s následujícími sekcemi.
      \item Hero sekce: Obsahuje slogan, tlačítka s odkazy a carousel s obrázky.
      \item Reference: Sekce pod hero sekcí, která ukazuje reference na práci klienta.
      \item Doplňující sekce: Vytvořte sekci dle vlastní představy, která by mohla být vhodným doplněním mezi referencemi a kontaktem.
      \item Kontaktní formulář: Na konci stránky.
    \end{enumerate}
    \item Očekávaný výsledek: Vývojáři by měli být schopni bez problémů použít vybrané komponenty a bloky a integrovat je do svých projektů. Snadnost integrace a flexibilita komponent při použití v různých kontextech a projektech jsou klíčové ukazatele úspěšnosti.
  \end{itemize}
\end{enumerate}

\section{Výsledky testování}

\subsection{Respondent 1}

\paragraph{Nalezené problémy}
\begin{enumerate}
  \item Použitelnost sidebaru: Respondent nevěděl, jak do sidebaru přidat svůj obsah.
  \item Typy dat z komponent: Bylo zjištěno, že export typů dat z komponent je důležitý pro jejich snadné použití, avšak u některých komponent chyběl.
  \item Container komponenta: Absence komponenty pro kontejner ztížila respondentovi správu layoutu aplikací.
  \item Typescript závislost: Objevil se error, kdy v konzoli bylo zobrazeno, že chybí Typescript závislosti. Respondent byl nucen ručně nainstalovat chybějící balíčky, ale vzhledem k jasné zprávě v konzoli to nebyl velký problém. Prozatím není nutné přidávat závislost automaticky, pokud by se problém opakoval, mohlo by to být užitečné.
  \item Carousel a hot reload: Upozornění na hot reload pro Carousel komponentu bylo považováno za užitečné, protože pomáhá v případě, že dojde k dynamickým změnám obsahu.
  \item Odstranění odkazů: Testování odhalilo, že přítomnost odkazů v ukázkách (např. blocích) může vést k záměně s dokumentací.
  \item Rozdíl mezi ukázkou a implementací komponenty: Respondent byl zmaten při rozhodování, kdy použít ukázkový kód a kdy se jedná o kód komponenty.
  \item Rozlišení mezi znovupoužitelnými a specifickými bloky: Respondent měl problémy rozlišovat mezi bloky, které jsou znovupoužitelné a těmi, které vyžadují úpravy.
\end{enumerate}

\paragraph{Pozitivní zjištění}
\begin{enumerate}
  \item Automatická instalace závislostí: Automatizace instalace závislostí byla hodnocena velmi kladně, neboť respondentovi usnadnila začlenění komponent do jeho projektu.
  \item Efektivita: Dokázal si představit, že základní UI u nových projektů dokáže vytvořit za krátkou dobu, což naznačuje, že kolekce je efektivní a snadno použitelná.
  \item Přirovnání k jednoduchosti použití Wordpress šablon, s rozdílem v moderním stacku.
\end{enumerate}

\paragraph{Provedené změny}
\begin{enumerate}
  \item Zvýraznění bloků v dokumentaci - představení bloků, jak se mají používat a jaké jsou jejich dva typy.
  \item Úprava stránky bloků - přidání štítků, které označují, zda se jedná o znovupoužitelný blok nebo blok, který vyžaduje úpravy.
  \item Přidání ukázky, jak přidat obsah do sidebaru.
  \item Přidání upozornění na restart development serveru.
\end{enumerate}


\subsection{Respondent 2}

\paragraph{Nalezené problémy}
\begin{enumerate}
  \item Nebylo jasné odkud volat příkaz pro přidání komponent.
  \item Nebylo jasné, že se přidává do projektu zdrojový kód komponent - respondent si myslel, že se komponenty přidávají do složky node\_modules.
  \item Nedostatečné informace v rámci CLI. Např. chybějící informace o tom, že možná bude potřeba restartovat development server po instalaci, aby vše fungovalo správně.
  \item Respondentovi dělalo problém najít bloky i přes přidanou informaci v dokumentaci.
  \item V dokumentaci chybí informace o typography komponentách.
  \item Nejasné jak se mají používat bloky - respondent blok přidal pomocí CLI, ale místo jeho použití ještě manuálně vykopíroval kód do projektu.
\end{enumerate}

\paragraph{Pozitivní zjištění}
\begin{enumerate}
  \item Dokumentace byla hodnocena jako přehledná a snadno čitelná.
  \item Respondent ocenil myšlenku přístupu ke zdrojovému kódu.
\end{enumerate}

\paragraph{Provedené změny}
\begin{enumerate}
  \item Do návodu na instalaci přidána informace o volání CLI z kořenového adresáře projektu.
  \item Zvýraznění bloků v dokumentaci - přidány odkazy přímo na stránky konkrétních bloků.
  \item Přidány informace k zdrojovým kódům v dokumentaci - k čemu slouží a jak je využívat.
  \item Úprava textových informací v rámci CLI - přidání upozornění na restart development serveru a hlášky o přidání zdrojového kódu v rámci složek projektu.
  \item Přidání typography komponent do dokumentace.
\end{enumerate}


\subsection{Respondent 3}

\paragraph{Nalezené problémy}
\begin{enumerate}
  \item Hlášky o použití u zdrojových kódu někdy nejsou vidět, protože jsou pod dlouhým kódem.
  \item Závislost na Typescriptu by měla být automaticky přidána, protože jinak byl respondent zmaten a myslel si, že chyba je v kódu komponenty.
  \item Je nezvyklé vzít si celou sekci hotovou - je pro něj automatické si vytvořit vlastní komponentu.
  \item Respondent nenavšívil stránku s bloky, protože se proklikával přímo na konkrétní stránky z dokumentace.
\end{enumerate}

\paragraph{Pozitivní zjištění}
\begin{enumerate}
  \item Respondent ocenil jednoduchost a snadnost použití kolekce.
  \item Základní struktura kolekce byla hodnocena jako přehledná a snadno použitelná.
\end{enumerate}

\paragraph{Provedené změny}
\begin{enumerate}
  \item Přesunutí informací nad zdrojový kód v dokumentaci.
  \item Přidání poznámky o nutnosti instalace Typescript závislostí u komponenty Carousel.
  \item Přidání informací o blocích na landing page.
\end{enumerate}

\section{Závěr}
Testování sbírky znovupoužitelných Nuxt komponent přineslo cenné poznatky o jejích silných stránkách i oblastech pro zlepšení. Celkově byla dokumentace hodnocena pozitivně, zejména co se týče její přehlednosti a srozumitelnosti, avšak určité části mohou být dále vylepšeny, zejména v oblasti ukázek možností komponent.

Výsledky testování ukázaly, že jednoduchá rozšiřitelnost a flexibilita komponent jsou důležitými prvky kolekce, které vývojáři ocenili. Umožňují rychlou integraci a usnadňují vytvoření webových stránek s použitím komponent a bloků.

Na základě získané zpětné vazby byly provedeny některé úpravy, jako například přidání informací o volání CLI z kořenového adresáře projektu, zvýraznění bloků v dokumentaci, a přidání poznámky o nutnosti instalace Typescript závislostí u některých komponent.

Tato testovací fáze poskytla informace pro další vývoj a zlepšování dokumentace a uživatelské přívětivosti kolekce. Bude důležité pokračovat v implementaci doporučených změn a sbírat další zpětnou vazbu, aby se zajistilo, že sbírka komponent zůstane užitečným a efektivním nástrojem.
